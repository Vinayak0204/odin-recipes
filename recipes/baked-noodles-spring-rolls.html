<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=<device-width>, initial-scale=1.0">
    <title>Baked Noodles Spring Rolls</title>
</head>
<body>
    <a href ="../index.html">Back to homepage</a>
    <h1>Baked Noodles Spring Rolls</h1>
    <img src = "https://nishamadhulika.com/imgpst/featured/baked_noodles_spring_rolls.jpg">
    <h2>Description</h2>
    <p>एक खास रेसिपी के साथ आज हम बनाने जा रहे हैं बेक्ड नूडल्स स्प्रिंग रोल्स.  इसे बनाने की विधि बहुत ही आसान है, इनके स्वाद के आप इतने दिवाने हो जाएँगे की हर बार इन्हें बनाना चाहेंगे.  इन्हें आज हम बेक करके बनाएँगे, तो इनमें ना ही तेल भरने का खतरा होगा और ना ही इनके फटने का खतरा होगा.  तो आप भी इस आसान विधि के साथ बेक्ड नूडल्स स्प्रिंग रोल्स बनाएं और इसके स्वाद का आनंद लें.</p>
    <h2>Ingredients</h2>
        <ul>
            <li>For the Dough</li>
            <ul>
                <li>मैदा - Refined Flour -  1 कप (130 ग्राम)</li>
                <li>नमक - Salt - ¼ छोटी चम्मच से ज़्यादा</li>
                <li>तेल - Oil - 1 बड़े चम्मच</li>
            </ul>
            <li>For the Stuffing</li>
            <ul>
                <li>तेल - Oil - 1 छोटी चम्मच</li>
                <li>अदरक - Ginger - 1 छोटी चम्मच, ग्रेटेड</li>
                <li>हरी मिर्च - Green Chilli - 2, बारीक कटी हुई</li>
                <li>गाजर - Carrot - ½ कप, पतला लम्बाई में कटी हुई</li>
                <li>हरी शिमला मिर्च - Green Capsicum - ½ कप, पतला लम्बाई में कटी हुई</li>
                <li>पीली शिमला मिर्च - Yellow Capsicum - ½ कप, पतला लम्बाई में कटी हुई</li>
                <li>काली मिर्च - Black Pepper - ½ छोटी चम्मच, दरदरी कुटी हुई</li>
                <li>लाल मिर्च पाउडर - Red Chilli Powder - ½ छोटी चम्मच</li>
                <li>सोया सॉस - Soya Sauce - ½ छोटी चम्मच</li>
                <li>सिरका - Vinegar - ½ छोटी चम्मच</li>
                <li>टोमेटो सॉस - Tomato Sauce - 1 छोटी चम्मच</li>
                <li>उबले नूडल्स - Boiled Noodles - ¾ कप</li>
            </ul>
        </ul>
    <h2>Steps</h2>
    <ol>
        <li>डो बनाने की विधि Process of making the Dough</li>
        <p>बाउल में 1 कप मैदा, ¼ छोटी चम्मच नमक और 1 बड़े चम्मच तेल डाल कर मिलाएं.  फिर थोड़ा-थोड़ा पानी डाल कर मुलायम आटा गूंधिए.  गूंधने पर इसे ढक कर 20 मिनट के लिए रख दीजिए.</p>
        <li>नूडल्स उबालने की विधि Process of boiling Noodles</li>
        <p>भगोने में पानी डाल कर इसे ढक कर उबालिए.  उबाल आने पर इसमें 1 छोटी चम्मच तेल और ½ छोटी चम्मच नमक डाल कर अच्छे से मिलाएं.  फिर इसमें नूडल्स डाल कर 8 मिनट तक उबलने दीजिए.  समय पूरा होने पर फ्लेम बंद करके इन्हें छान कर इन पर ठंडा पानी डाल कर अच्छे से पलटते हुए ठंडा कीजिए.  फिर थोड़ा तेल डाल कर अच्छे से मिला कर ढक कर रख दीजिए.</p>
        <li>स्टफ्फिंग बनाने की विधि Process of making Stuffing</li>
        <p>पेन में 1 छोटी चम्मच तेल डाल कर गरम कीजिए.  गरम तेल में 1 छोटी चम्मच ग्रेटेड अदरक और 2 बारीक कटी हुई हरी मिर्च डाल कर हल्का भूनिए.  फिर इसमें ½ कप पतली-पतली लम्बाई में कटी हुई गाजर और ½ छोटी चम्मच नमक डाल कर हल्का भूनिए, याद रहे फ्लेम तेज़ ही रहेगी.
            आधा मिनट भूनने पर इसमें ½ कप लम्बाई में कटी हुई हरी शिमला मिर्च और ½ कप लम्बाई में कटी हुई पीली शिमला मिर्च डाल कर हल्का भूनिए.  फिर इसमें ½ छोटी चम्मच दरदरी कुटी हुई काली मिर्च, ½ छोटी चम्मच लाल मिर्च पाउडर, ½ छोटी चम्मच सोया सॉस, ½ छोटी चम्मच सिरका और 1 छोटी चम्मच टोमेटो सॉस डालिए.
            इन्हें मिलाते हुए हल्का भूनिए, फिर इसमें ¾ कप नूडल्स डाल कर अच्छे से मिला कर पका लीजिए.  इस तरह स्टफ्फिंग बनकर तैयार हो जाएगी, इसे निकाल कर ठंडा कीजिए.</p>
        <li>रैपर बनाने की विधि Process of making the Wrapper</li>
        <p>डो को हल्का मसल कर छोटी-छोटी लोईयां तोड़ लीजिए.  एक लोई लेकर इसे गोल करके पेड़े जैसा बनाएं.  फिर इसे 3-3.5 इंच के ब्यास में हल्का मोटा बेल कर प्लेट पर रखिए.  दो और लोईयों को गोल करके पेड़ा बनाकर इसी तरह बेल कर प्लेट पर रख लीजिए. एक बेली हुई पूरी उठा कर इस पर थोड़ा तेल डाल कर फैलाएं, फिर इस पर थोड़ा मैदा डाल कर फैलाएं.  अब इस पर दूसरी पूरी रख कर दबा कर चिपकाएं.  इसपर भी तेल डाल कर फैलाएं, फिर मैदा डाल कर फैलाएं.  फिर इस पर तीसरी पूरी रख कर दबा कर चिपकाएं. अब दोनों तरफ थोड़ा सूखा मैदा छिड़क कर फैलाएं. अब इसे 6-7 इंच के ब्यास में बेलिए, याद रखिए एक बारी पलटना भी है नहीं तो नीचे वाली पूरी छोटी रह जाएगी.  तवे को हल्का गरम कीजिए, इसे तवे पर रख कर लो फ्लेम पर हल्का सा दोनों ओर से सेकिए.  फिर फ्लेम बंद करके इसे उतार लीजिए. अब तीनों रोटियों को जहां से अलग हो रही हों वहां से अलग करके प्लेट में रख लीजिए.  बाकी भी इसी तरह बना कर तैयार कर लीजिए.</p>
        <li>रोल्स असेम्बल करने की विधि Process of assembling the Rolls</li>
        <p>स्प्रिंग रोल्स को चिपकाने के लिए एक बाउल में 2 बड़े चम्मच मैदा और थोड़ा पानी डाल कर एक थिक घोल बनाएं.  एक रैपर को बोर्ड पर रख कर इस पर स्टफ्फिंग एक कोने पर रखिए, ऐसे की तीनों ओर 1-1 इंच की जगह हो.  अब नीचे से फोल्ड कर स्टफ्फिंग को कवर कीजिए.  फिर दोनो कोनों से भी बंद कीजिए.  ऊपर की तरफ स्लरी लगा कर दोनों को चिपकाएं.  फिर इसे फोल्ड करके कोने पर स्लरी लगा कर चिपका कर बंद कीजिए.  इस तरह रोल असेम्बल हो जाएगा, बाकी भी इसी तरह भरकर रोल करके तैयार कीजिए.</p>
        <li>स्प्रिंग रोल्स बेक करने की विधि Process of baking the Spring Rolls</li>
        <p>बाउल में थोड़ी क्रीम और पानी डाल कर थिक घोल तैयार कीजिए.  फिर बेकिंग ट्रे में रोल्स को ब्रश की मदद से घोल से कोट करके रखिए.  अब ओवन को 200 डिग्री सेंटेग्रेट पर 5 मिनट के लिए प्रीहीट कीजिए.  फिर ट्रे को ओवन में रख कर 200 डिग्री सेंटेग्रेट पर 20 मिनट के लिए बेक कीजिए. समय पूरा होने पर इन्हें निकाल कर पलट कर वापस ओवन में रख कर 10 मिनट के लिए बेक कीजिए.  10 मिनट बाद स्प्रिंग रोल बनकर तैयार हो जाएँगे, इन्हें हल्का ठंडा होने दीजिए.  ठंडा होने पर इन्हें अपनी किसी भी मनपसंद डिप के साथ परोसिए और इनके स्वाद का आनंद लीजिए.</p>
    </ol>
</body>
</html>